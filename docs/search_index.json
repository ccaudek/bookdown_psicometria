[["index.html", "PSICOMETRIA Prefazione Perché tanta statistica in psicologia? Come studiare?", " PSICOMETRIA Corrado Caudek 2020-12-12 Prefazione Queste dispense contengono il materiale delle lezioni dell’insegnamento Psicometria B000286 (A.A. 2019/2020) rivolto agli studenti del primo anno del Corso di Laurea in Scienze e Tecniche Psicologiche dell’Università di Firenze. L’insegnamento di Psicometria si propone di fornire agli studenti un’introduzione all’analisi dei dati in psicologia. Alcuni degli argomenti trattati richiedono delle conoscenze pregresse, soprattutto di tipo matematico. Tali conoscenze sono state aggiunte delle appendici di queste dispense. concetti elementari di insiemistica). La lettura di tale materiale è consigliata a tutti, sia a chi sta studiando gli argomenti proposti per la prima volta, sia a chi deve ripassare per colmare eventuali lacune pregresse. Perché tanta statistica in psicologia? Sembra sensato spendere due parole su un tema che è importante per gli studenti: quello indicato dal titolo di questa sezione. È ovvio che agli studenti di psicologia la statistica non piace. Se piacesse, forse studierebbero statistica e non psicologia; ma non lo fanno. Di conseguenza, gli studenti di psicologia si chiedono: ``perché dobbiamo perdere tanto tempo a studiare queste cose quando in realtà quello che ci interessa è tutt’altro?’’ Questa è una bella domanda. Per cercare di rispondere a questa domanda introduco il paradosso di Simpson. Consideriamo un fenomeno sociale che ha suscitato un enorme interesse in tempi recenti: la brutalità della polizia e le diseguaglianze razziali messe in evidenza dalle uccisioni da parte della polizia statunitense. Per affrontare questo tema, esaminiamo l’analisi statistica descritta in un articolo di Ross, Winterhalder, &amp; McElreath (2020). La logica di tale analisi statistica può essere descritta nel modo seguente. Immaginiamo due gruppi di individui: Montechi e Capuleti. Il 10% dei Montechi e il 20% dei Capuleti commette crimini violenti (ovvero, sono dei criminali). In un anno, il 14% dei Montechi viene ucciso dalla polizia contro il 26% dei Capuleti. Come si fa a capire se c’è un pregiudizio verso uno dei due gruppi? Cesario, Johnson, &amp; Terrill (2019) sostengono che è necessario dividere la frequenza relativa di uccisioni da parte della polizia per la percentuale di criminali in ciascun gruppo. Quindi, secondo questa logica, il tasso di uccisioni da parte della polizia è di 14/10 = 1.4% per i Capuleti e di 26/20 = 1.3% per i Montechi. Questo indica una discriminazione contro i Capuleti e ci fornisce la risposta alla nostra domanda. Ma le cose stanno effettivamente così? Forse no. Se decomponiamo il numero di uccisioni da parte della polizia in ciascuna delle modalità della variabile criminalità (ovvero, criminali vs. non criminali), scopriamo che, per i Capuleti, i 14 morti possono essere suddivisi in 5 morti di criminali e 9 morti di non criminali. Per Montechi, i 26 morti si suddividono in 10 morti di criminali e 16 morti di non criminali. Quindi, i criminali Capuleti vengono uccisi dalla polizia ad un tasso del 5/10 = 50% e i criminali Montechi vengono uccisi ad un tasso del 10/20 = 50% – lo stesso tasso nei due gruppi. Ma i non criminali Capuleti vengono uccisi dalla polizia ad un tasso del 9/90 = 10%, mentre i non criminali Montechi vengono uccisi ad un tasso del 16/80 = 20%. Ciò significa che i criminali di entrambi i gruppi hanno la stessa probabilità di essere uccisi dalla polizia, ma i non criminali Montechi hanno due volte la probabilità di essere uccisi dalla polizia dei non criminali Capuleti. Questo indica un’enorme discriminazione contro i Montechi! Eppure, l’analisi precedente aveva prodotto il risultato opposto. Lasciando perdere Shakespeare, Ross, Winterhalder, &amp; McElreath (2020) hanno dimostrato che questo è esattamente ciò che sta succedendo con i dati reali sulle sparatorie della polizia negli Stati Uniti: i neri disarmati negli Stati Uniti vengono uccisi a tassi molto più alti rispetto ai bianchi disarmati, sebbene i tassi siano simili nei due gruppi quando si considerano solo le sparatorie con individui armati; se tuttavia si riassumono i dati considerando solo la frequenza totale dei morti scalata per il tasso di criminalità questo fatto viene oscurato. L’articolo di ci fa vedere come sia necessario stare molto attenti con l’uso della statistica, specialmente quando gli errori statistici possono avere un impatto enorme sulla percezione pubblica – e, nella psicologia, sulla pratica dello psicologo. Le analisi statistiche precedenti sono un esempio di ciò che viene chiamato il paradosso di Simpson, ovvero il fatto che, alle volte, quando si riassumono i dati in un modo apparentemente ragionevole, si finisce per giungere ad una conclusione del tutto sbagliata. Il paradosso di Simpson illustra il fatto che non è semplice neppure i dati, figurarsi poi fare delle inferenze! Queste considerazioni ci fanno capire che, senza un certo livello di consapevolezza metodologica, lo psicologo (e non solo) si espone al rischio di fare errori gravissimi. Ma c’è un’altra ragione ancora più semplice che dovrebbe farci capire perché la statistica è così importante per la psicologia. Infatti, a ben pensarci, la psicologia è una disciplina intrinsecamente statistica, se per statistica intendiamo quella disciplina che studia la variazione delle caratteristiche degli individui nella popolazione. La psicologia studia gli individui ed è proprio la variabilità inter- e intra-individuale ciò che vogliamo descrivere e, in certi casi, predire. In questo senso, la psicologia è molto diversa dall’ingegneria, per esempio. Le proprietà di un determinato ponte, sotto certe condizioni, sono molto simili a quelle di un altro ponte, sotto le medesime condizioni. Quindi, per un ingegnere la statistica è poco importante: le proprietà dei materiali sono unicamente dipendenti dalla loro composizione e restano costanti. Ma lo stesso non si può dire degli individui: ogni individuo è unico e cambia nel tempo. E le variazioni tra gli individui, e di un individuo nel tempo, sono l’oggetto di studio proprio della psicologia: è dunque chiaro che i problemi che la psicologia si pone sono molto diversi da quelli affrontati, per esempio, dagli ingegneri. Questa è la ragione per cui abbiamo tanto bisogno della statistica in psicologia: perché la statistica ci consente di descrivere la variazione e il cambiamento. E queste sono appunto le caratteristiche di base dei fenomeni psicologici. Sono sicuro che, leggendo queste righe, a molti studenti sarà venuta in mente la seguente domanda: perché non chiediamo a qualche esperto di fare il “lavoro sporco” (ovvero le analisi statistiche) per noi, mentre noi (psicologi) ci occupiamo solo di ciò che ci interessa, ovvero dei problemi psicologici slegati dai dettagli `tecnici’ della statistica? La risposta a questa domanda è che non è possibile progettare uno studio psicologico sensato senza avere almeno una comprensione rudimentale della teoria statistica. Ma non possiamo liberarci della statistica anche se non vogliamo diventare dei ricercatori e ci accontentiamo di svolgere la professione di psicologo. Infatti, anche in questo secondo caso, non possiamo fare a meno di leggere la letteratura psicologica più recente: il continuo aggiornamento delle nostre conoscenze è infatti richiesto dalla deontologia della professione. Ma è necessario conoscere un bel po’ di statistica per potere fare questo. Per rendersi conto di quanto ciò sia vero basta aprire a caso una rivista specialistica di psicologia: gli articoli che riportano i risultati delle ricerche psicologiche sono zeppi di analisi statistiche e di modelli formali. E la comprensione della letteratura psicologica è proprio uno dei requisiti minimi del bagaglio professionale dello psicologo. Le considerazioni precedenti cercano di chiarire il seguente punto: la statistica non è qualcosa che, in un singolo insegnamento universitario, dobbiamo studiare a malincuore, per poi potercela tranquillamente dimenticare. Nel bene e nel male, gli psicologi usano strumenti statistici in tantissime fasi della loro attività professionale: in particolare quando costruiscono, somministrano e interpretano i test psicometrici. È dunque chiaro che possedere delle solide basi di statistica è un tassello imprescindibile del bagaglio professionale dello psicologo. Come studiare? Il giusto metodo di studio per prepararsi all’esame di Psicometria è quello di seguire attivamente le lezioni, assimilare i concetti via via che essi vengono presentati e verificare in autonomia le procedure presentate a lezione. È importante fare domande a lezione per sviluppare la capacità di mettere in relazione tra loro i diversi argomenti trattati, prendere parte alle esercitazioni organizzate dai Peer Tutor, utilizzare i forum attivi su Moodle e, soprattutto, svolgere gli esercizi proposti su Moodle. I problemi forniti su Moodle rappresentano la difficoltà richiesta per superare l’esame e consentono allo studente di capire se le competenze sviluppate risultino essere sufficienti rispetto alle richieste dell’insegnamento. Incoraggio inoltre gli studenti a venire a ricevimento e parlare con me per per chiarire ciò che non si è capito appieno. "],["chapter-terminologia.html", "Capitolo 1 Terminologia 1.1 Metodi e procedure della psicologia 1.2 Variabili e costanti 1.3 Variabili indipendenti e variabili dipendenti 1.4 La matrice dei dati", " Capitolo 1 Terminologia 1.1 Metodi e procedure della psicologia Una teoria psicologica di un qualche aspetto del comportamento umano o della mente ha le seguenti proprietà: descrive le caratteristiche del comportamento in questione, formula predizioni sulle caratteristiche future del comportamento, è sostenuta da evidenze empiriche, deve essere falsificabile (ovvero, in linea di principio, deve potere fare delle predizioni su aspetti del fenomeno considerato che non sono ancora noti e che, se venissero indagati, potrebbero portare a rigettare la teoria, se si dimostrassero incompatibili con essa). L’analisi dei dati si riferisce al punto 3 indicato sopra e, nelle sue fasi distinte, ovvero la misurazione, l’analisi descrittiva, l’inferenza causale, ha un ruolo centrale nello sviluppo delle teorie psicologiche. Prima di affrontare il primo degli ambiti in cui abbiamo articolato l’analisi dei dati, ovvero quello della misurazione, prenderemo qui in esame la terminologia che viene utilizzata. 1.2 Variabili e costanti L’analisi dei dati inizia con l’individuazione delle unità portatrici di informazioni circa il fenomeno di interesse. Si dice popolazione (o universo) l’insieme \\(\\Omega\\) delle entità capaci di fornire informazioni sul fenomeno oggetto dell’indagine statistica. Possiamo dunque scrivere \\(\\Omega = \\{\\omega_i\\}_{i=1, \\dots, n}= \\{\\omega_1, \\omega_2, \\dots, \\omega_n\\}\\) oppure \\(\\Omega = \\{\\omega_1, \\omega_2, \\dots \\}\\) nel caso di popolazioni finite o infinite, rispettivamente. Gli elementi \\(\\omega_i\\) dell’insieme \\(\\Omega\\) sono detti unità statistiche. Un sottoinsieme della popolazione viene chiamato campione. Ciascuna unità statistica \\(\\omega_i\\) (abbreviata con u.s.) è portatrice dell’informazione che verrà rilevata mediante un’operazione di misurazione. Definiamo variabile statistica la proprietà (o grandezza) che è oggetto di studio nell’analisi dei dati. Una variabile è una proprietà di un fenomeno che può essere espressa in più valori sia numerici sia categoriali. Il termine “variabile” si contrappone al termine “costante” che descrive una proprietà invariante di tutte le unità statistiche. Si dice modalità ciascuna delle varianti con cui una variabile statistica può presentarsi. Definiamo insieme delle modalità di una variabile statistica l’insieme \\(M\\) di tutte le possibili espressioni con cui la variabile può manifestarsi. Le modalità osservate e facenti parte del campione si chiamano dati (si veda la Tabella 1.1). Proprietà oggetto di studio, variabile e modalità. Fenomeno studiato Popolazione Variabile Modalità Tipo Intelligenza Tutti gli italiani WAIS-IV \\(112\\), \\(92\\), \\(121\\), … Quantitativo discreto Velocità di esecuzione nel compito Stroop Bambini dai 6 agli 8 anni Reciproco dei tempi di reazione \\(1/2.36\\) s, \\(1/4.72\\) s, \\(1/3.81\\) s, … Quantitativo continuo Disturbo di personalità Detenuti nelle carceri italiane Assessment del disturbo di personalità tramite interviste cliniche strutturate Cluster A, Cluster B, Cluster C proposti dal DSM-V Qualitativo 1.3 Variabili indipendenti e variabili dipendenti È importante distinguere il concetto di variabile indipendente, che descrive ciò che viene manipolato dallo sperimentatore o che è già presente nel campione, dalla variabile dipendente, che descrive ciò che varia al variare della variabile indipendente e che viene misurato nel campione. Uno psicologo convoca 120 studenti universitari per un test di memoria. Prima di iniziare l’esperimento, a metà dei soggetti viene detto che si tratta di un compito particolarmente difficile; agli altri soggetti non viene data alcuna indicazione. Lo psicologo misura il punteggio nella prova di memoria di ciascun soggetto. Si individuino la variabile indipendente e la variabile dipendente di questo esperimento. La variabile indipendente è l’informazione sulla difficoltà della prova. La variabile indipendente viene manipolata dallo sperimentatore assegnando i soggetti (di solito in maniera causale) o alla condizione (modalità) “informazione assegnata” o “informazione non data.” La variabile dipendente è ciò che viene misurato nell’esperimento, ovvero il punteggio nella prova di memoria di ciascun soggetto. 1.4 La matrice dei dati Le realizzazioni delle variabili esaminate in una rilevazione statistica vengono organizzate in una matrice dei dati. Le colonne della matrice dei dati contengono gli insiemi dei dati individuali di ciascuna variabile statistica considerata. Ogni riga della matrice contiene tutte le informazioni relative alla stessa unità statistica. Una generica matrice dei dati ha l’aspetto seguente: \\[D_{m,n} = \\begin{pmatrix} \\omega_1 &amp; a_{1} &amp; b_{1} &amp; \\cdots &amp; x_{1} &amp; y_{1}\\\\ \\omega_2 &amp; a_{2} &amp; b_{2} &amp; \\cdots &amp; x_{2} &amp; y_{2}\\\\ \\vdots &amp; \\vdots &amp; \\vdots &amp; \\ddots &amp; \\vdots &amp; \\vdots \\\\ \\omega_n &amp; a_{n} &amp; b_{n} &amp; \\cdots &amp; x_{n} &amp; y_{n} \\end{pmatrix}\\] dove, nel caso presente, la prima colonna contiene il nome delle unità statistiche, la seconda e la terza colonna si riferiscono a due mutabili statistiche (variabili categoriali; \\(A\\) e \\(B\\)) e ne presentano le modalità osservate nel campione mentre le ultime due colonne si riferiscono a due variabili statistiche (\\(X\\) e \\(Y\\)) e ne presentano le modalità osservate nel campione. Generalmente, tra le unità statistiche \\(\\omega_i\\) non esiste un ordine progressivo; l’indice attribuito alle unità statistiche nella matrice dei dati si riferisce semplicemente alla riga che esse occupano. "],["chapter-misurazione.html", "Capitolo 2 La misurazione in psicologia 2.1 Le scale di misura 2.2 Variabili discrete vs. variabili continue 2.3 Perché certe misure sono migliori di altre? Conclusioni", " Capitolo 2 La misurazione in psicologia Le osservazioni empiriche – osservazioni sul campo, sondaggi o risultati di esperimenti – forniscono il materiale che viene utilizzato in un’indagine statistica e sono chiamate dati. Quando parliamo di dati dobbiamo chiederci: in che misura i dati che sono stati raccolti sono in grado di rappresentare in maniera veritiera le caratteristiche del fenomeno esaminato? C’è un’intera disciplina che cerca di rispondere alla domanda precedente: la “teoria della misurazione.” Senza entrare nei dettagli, il presente capitolo intende fornire un’introduzione generale alle tematiche della misurazione in psicologia. 2.1 Le scale di misura I risultati delle misurazioni, ovvero le variabili, devono avere almeno due valori possibili (altrimenti sarebbero delle costanti). È importante notare che le modalità delle variabili sono in grado di descrivere l’intensità del fenomeno misurato con livelli diversi di precisione. La capacità delle variabili di “catturare” in forma numerica le proprietà del fenomeno che esse rappresentano viene descritta dalla teoria delle scale di misura di Stevens (1946). Secondo tale teoria, possiamo distinguere quattro scale di misura aventi proprietà diverse: le scale nominali (nominal scales), ordinali (ordinal scales), a intervalli (interval scales), di rapporti (ratio scales). 2.1.1 Scala nominale La scala nominale raggruppa i dati in categorie qualitative mutuamente esclusive (cioè nessun dato si può collocare in più di una categoria). Esiste la sola relazione di equivalenza tra le misure delle u.s., cioè nella scala nominale gli elementi del campione appartenenti a classi diverse sono differenti, mentre tutti quelli della stessa classe sono tra loro equivalenti: \\(x_i = x_j\\) oppure \\(x_i \\neq x_j\\). È ammessa l’operazione del conteggio delle u.s. presenti in ogni categoria e il conteggio delle classi di equivalenze, dunque la descrizione dei dati avviene tramite le frequenze assolute e le frequenze relative. A partire da una scala nominale è possibile costruire altre scale equivalenti trasformando i valori della scala di partenza in modo tale da cambiare i nomi delle modalità ma lasciando però inalterata la suddivisione u.s. nelle medesime classi di equivalenza. Questo significa che prendendo una variabile misurata su scala nominale e cambiando i nomi delle sue categorie otteniamo una nuova variabile esattamente corrispondente alla prima. 2.1.2 Scala ordinale La scala ordinale conserva la proprietà della scala nominale di classificare ciascun dato all’interno di una sola categoria, ma alla relazione di equivalenza tra elementi di una stessa classe aggiunge la relazione di ordinamento tra le varie classi di equivalenza. Essendo basata su una relazione d’ordine, una scala ordinale descrive soltanto l’ordine di rango tra le modalità, ma non dà alcuna informazione su quanto una modalità sia più grande di un’altra. Non ci dice, per esempio, se la distanza tra le modalità \\(a\\) e \\(b\\) sia uguale, maggiore o minore della distanza tra le modalità \\(b\\) e \\(c\\). Un esempio classico di scala ordinale è quello della scala Mohs per la determinazione della durezza dei minerali. Per stabilire la durezza dei minerali si usa il criterio empirico della scalfittura. Vengono stabiliti livelli di durezza crescente da 1 a 10 con riferimento a dieci minerali: talco, gesso, calcite, fluorite, apatite, ortoclasio, quarzo, topazio, corindone e diamante. Un minerale appartenente ad uno di questi livelli se scalfisce quello di livello inferiore ed è scalfito da quello di livello superiore. 2.1.3 Scala ad intervalli La scala ad intervalli include le proprietà di quella nominale e di quella ordinale, e in più consente di misurare le distanze tra le coppie di u.s. nei termini di un intervallo costante, chiamato unità di misura, a cui viene attribuito il valore “1.” La posizione dell’origine della scala, cioè il punto zero, è scelta arbitrariamente, nel senso che non indica l’assenza della quantità che si sta misurando. Avendo uno zero arbitrario, questa scala di misura consente valori negativi. Lo zero, infatti, non viene attribuito all’u.s. in cui la proprietà misurata risulta assente. La scala a intervalli equivalenti ci consente di effettuare operazioni algebriche basate sulla differenza tra i numeri associati ai diversi punti della scala, operazioni algebriche non era possibile eseguire nel caso di misure a livello di scala ordinale o nominale. Il limite della scala ad intervalli è quello di non consentire il calcolo del rapporto tra coppie di misure. Possiamo dire, per esempio, che la distanza tra \\(a\\) e \\(b\\) è la metà della distanza tra \\(c\\) e \\(d\\). Oppure che la distanza tra \\(a\\) e \\(b\\) è uguale alla distanza tra \\(c\\) e \\(d\\). Non possiamo dire, però, che \\(a\\) possiede la proprietà misurata in quantità doppia rispetto \\(b\\). Non possiamo cioè stabilire dei rapporti diretti tra le misure ottenute. Solo per le differenze tra le modalità sono dunque permesse tutte le operazioni aritmetiche: le differenze possono essere tra loro sommate, elevate a potenza oppure divise, determinando così le quantità che stanno alla base della statistica inferenziale. Nelle scale ad intervalli equivalenti, l’unità di misura è arbitraria, ovvero può essere cambiata attraverso una dilatazione, operazione che consiste nel moltiplicare tutti i valori della scala per una costante positiva. Poiché l’aggiunta di una costante non altera le differenze tra i valori della scala, è anche ammessa la traslazione, operazione che consiste nel sommare una costante a tutti i valori della scala. Essendo la scala invariate rispetto alla traslazione e alla dilatazione, le trasformazioni ammissibili sono le trasformazioni lineari: \\[y&#39; = a + by, \\quad b &gt; 0.\\] Esempio di scala ad intervalli è la temperatura misurata in gradi Celsius o Fahrenheit, ma non Kelvin. Come per la scala nominale, è possibile stabilire se due modalità sono uguali o diverse: 30\\(^\\circ\\)C \\(\\neq\\) 20\\(^\\circ\\)C. Come per la scala ordinale è possibile mettere due modalità in una relazione d’ordine: 30\\(^\\circ\\)C \\(&gt;\\) 20\\(^\\circ\\)C. In aggiunta ai casi precedenti, però, è possibile definire una unità di misura per cui è possibile dire che tra 30\\(^\\circ\\)C e 20\\(^\\circ\\)C c’è una differenza di 30\\(^\\circ\\) - 20\\(^\\circ\\) = 10\\(^\\circ\\)C. I valori di temperatura, oltre a poter essere ordinati secondo l’intensità del fenomeno, godono della proprietà che le differenze tra loro sono direttamente confrontabili e quantificabili. Il limite della scala ad intervalli è quello di non consentire il calcolo del rapporto tra coppie di misure. Ad esempio, una temperatura di 80\\(^\\circ\\)C non è il doppio di una di 40\\(^\\circ\\)C. Se infatti esprimiamo le stesse temperature nei termini della scala Fahrenheit, allora i due valori non saranno in rapporto di 1 a 2 tra loro. Infatti, 20\\(^\\circ\\)C = 68\\(^\\circ\\)F e 40\\(^\\circ\\)C = 104\\(^\\circ\\)F. Questo significa che la relazione “il doppio di” che avevamo individuato in precedenza si applicava ai numeri della scala centigrada, ma non alla proprietà misurata (cioè la temperatura). La decisione di che scala usare (Centigrada vs. Fahrenheit) è arbitraria. Ma questa arbitrarietà non deve influenzare le inferenze che traiamo dai dati. Queste inferenze, infatti, devono dirci qualcosa a proposito della realtà empirica e non possono in nessun modo essere condizionate dalle nostre scelte arbitrarie che ci portano a scegliere la scala Centigrada piuttosto che quella Fahrenheit. L’aspetto che rimane invariante a seguito di una trasformazione lineare è l’uguaglianza dei rapporti fra intervalli. Consideriamo, ad esempio, tre temperature: 20\\(^\\circ\\)C = 68\\(^\\circ\\)F; 15\\(^\\circ\\)C = 59\\(^\\circ\\)F; 10\\(^\\circ\\)C = 50\\(^\\circ\\)F. È facile rendersi conto del fatto che i rapporti fra intervalli restano costanti indipendentemente dall’unità di misura che è stata scelta: \\[\\frac{20^\\circ C - 10^\\circ C}{20^\\circ C - 15^\\circ C} = \\frac{68^\\circ F - 50^\\circ F}{68^\\circ F-59^\\circ F} = 2.\\] 2.1.4 Scala di rapporti Nella scala a rapporti equivalenti la posizione dello zero non è arbitraria, ma corrisponde all’elemento dotato di intensità nulla rispetto alla proprietà misurata. Una scala a rapporti equivalenti si costruisce associando il numero 0 all’elemento con intensità nulla; viene poi scelta un’unità di misura \\(u\\) e, ad ogni elemento, si assegna un numero \\(a\\) definito come: \\[a = \\frac{d}{u}\\] dove \\(d\\) rappresenta la distanza dall’origine. Alle u.s. vengono dunque assegnati dei numeri tali per cui le differenze e i rapporti tra i numeri riflettono le differenze e i rapporti tra le intensità della proprietà misurata. Operazioni aritmetiche sono possibili non solo sulle differenze tra i valori della scala (come per la scala a intervalli equivalenti), ma anche sui valori stessi della scala. L’unica arbitrarietà riguarda l’unità di misura che si utilizza. L’unità di misura può cambiare, ma qualsiasi unità di misura si scelga, lo zero deve sempre indicare l’intensità nulla della proprietà considerata. Le trasformazioni ammissibili a questo livello di scala sono dette trasformazioni di similarità: \\[y&#39; = by, \\quad b &gt; 0.\\] A questo livello di scala, a seguito delle trasformazioni ammissibili, rimangono invariati anche i rapporti: \\[\\frac{y_i}{y_j} = \\frac{y&#39;_i}{y&#39;_j}.\\] 2.1.5 Gerarchia dei livelli di scala di misura Stevens (1946) parla di livelli di scala poiché i quattro tipi di scala di misura stanno in una precisa gerarchia: la scala nominale rappresenta il livello più basso della misurazione, la scala a rapporti equivalenti è invece il livello più alto. Passando da un livello di misurazione ad uno più alto aumenta il numero di operazioni aritmetiche che possono essere compiute sui valori della scala. Scale di modalità Operazioni aritmetiche nominali enumerare le classi di equivalenza e/o le frequenze per ciascuna classe di equivalenza ordinali enumerare le classi di equivalenza e/o le frequenze per ciascuna classe di equivalenza intervallari differenze (rapporti tra differenze) di rapporti rapporti diretti tra le misure Per ciò che riguarda le trasformazioni ammissibili, più il livello di scala è basso, più le funzioni sono generali (sono minori cioè i vincoli per passare da una rappresentazione numerica ad un’altra equivalente). Salendo la gerarchia, la natura delle funzioni di trasformazione si fa più restrittiva. 2.2 Variabili discrete vs. variabili continue Le variabili a livello di intervalli e di rapporti possono essere discrete o continue. Le variabili discrete possono assumere alcuni valori ma non altri. Una volta che l’elenco di valori accettabili è stato specificato, non ci sono casi che cadono tra questi valori. Ad esempio, il numero di biciclette possedute da una persona è una variabile discreta poiché la variabile può assumere solo gli interi non negativi. Le frazioni di biciclette non sono considerate. Le variabili discrete di solito assumono valori interi. Quando una variabile può assumere qualsiasi valore entro un intervallo specificato, allora si dice che la variabile è continua. In teoria, ciò significa che frazioni e decimali possono essere utilizzati per raggiungere un livello di precisione qualsiasi. In pratica, a un certo punto dobbiamo arrotondare i numeri, rendendo tecnicamente la variabile discreta. In variabili veramente discrete, tuttavia, non è possibile aumentare a piacimento il livello di precisione della misurazione. 2.3 Perché certe misure sono migliori di altre? In psicologia, ciò che vogliamo misurare non è una caratteristica fisica, ma invece è un concetto teorico inosservabile, ovvero un costrutto. Ad esempio, supponiamo che un docente voglia valutare quanto bene uno studente comprenda la distinzione tra le quattro diverse scale di misura che sono state descritte sopra. Il docente potrebbe predisporre un test costituito da un insieme di domande e potrebbe contare a quante domande lo studente risponde correttamente. Questo test, però, può o può non essere una buona misura del costrutto relativo alla conoscenza effettiva delle quattro scale di misura. Per esempio, se il docente scrive le domande del test in modo ambiguo o se usa una linguaggio troppo tecnico che lo studente non conosce, allora i risultati del test potrebbero suggerire che lo studente non conosce la materia in questione anche se in realtà questo non è vero. D’altra parte, se il docente prepara un test a scelta multipla con risposte errate molto ovvie, allora lo studente può ottenere dei buoni risultati al test anche senza essere in grado di comprendere adeguatamente le proprietà delle quattro scale di misura. In generale non è possibile misurare un costrutto senza una certa quantità di errore. Poniamoci dunque il problema di determinare in che modo una misurazione possa dirsi adeguata. 2.3.1 Tipologie di errori L’errore è, per definizione, la differenza tra il valore vero e il valore misurato della grandezza in esame. Gli errori sono classificati come sistematici (o determinati) e casuali (o indeterminati). Gli errori casuali sono fluttuazioni, in eccesso o in difetto rispetto al valore reale, delle singole determinazioni e sono dovuti alle molte variabili incontrollabili che influenzano ogni misura psicologica. Gli errori sistematici, invece, influiscono sulla misurazione sempre nello stesso senso e, solitamente, per una stessa quantità (possono essere additivi o proporzionali). Le differenze tra le due tipologie di errori, sistematici e casuali, introducono i concetti di accuratezza e di precisione della misura. Una misura viene definita: accurata, quando vi è un accordo tra la misura effettuata ed il valore reale; precisa quando, ripetendo più volte la misura, i risultati ottenuti sono concordanti, cioè differiscono in maniera irrilevante tra loro. Per tenere sotto controllo l’incidenza degli errori, sono stati introdotti in psicologia i concetti di attendibilità e validità: l’attendibilità esprime il grado di accordo o coerenza tra misurazioni indipendenti dello stesso costrutto psicologico1; la validità descrive il grado in cui uno strumento misura ciò che dice di misurare. 2.3.2 Attendibilità Uno strumento si dice attendibile quando valuta in modo coerente e stabile la stessa variabile: i risultati ottenuti si mantengono costanti dopo ripetute somministrazione ed in assenza di variazioni psicologiche e fisiche dei soggetti sottoposti al test o cambiamenti dell’ambiente in cui ha luogo la somministrazione. 2.3.3 Validità L’attendibilità di uno strumento non è sufficiente: in primo luogo uno strumento di misura deve essere valido, laddove la validità rappresenta il grado in cui uno strumento misura effettivamente ciò che dovrebbe misurare. In genere, si fa riferimento ad almeno quattro tipi di validità. La validità di costrutto riguarda il grado in cui un test misura ciò per cui è stato costruito. Essa si suddivide in: validità convergente e validità divergente. La validità convergente fa riferimento alla concordanza tra uno strumento e un altro che misura lo stesso costrutto. La validità divergente, al contrario, valuta il grado di discriminazione tra strumenti che misurano costrutti differenti. Senza validità di costrutto le altre forme di validità non hanno senso. In base alla validità di contenuto, un test fornisce una misura valida di un attributo psicologico se il dominio dell’attributo è rappresentato in maniera adeguata dagli item del test. Un requisito di base della validità di contenuto è la rilevanza e la rappresentatività del contenuto degli item in riferimento all’attributo che il test intende misurare. La validità di criterio valuta il grado di concordanza tra i risultati dello strumento considerato e i risultati ottenuti da altri strumenti che misurano lo stesso costrutto, o tra i risultati dello strumento considerato e un criterio esterno. Nella validità concorrente, costrutto e criterio vengono misurati contestualmente, consentendo un confronto immediato. Nella validità predittiva, il costrutto viene misurato prima e il criterio in un momento successivo, consentendo la valutazione della capacità dello strumento di predire un evento futuro. Infine, la validità di facciata fa riferimento al grado in cui il test appare valido ai soggetti a cui esso è diretto. La validità di facciata è importante in ambiti particolari, quali ad esempio la selezione del personale per una determinata occupazione. In questo caso è ovviamente importante che chi si sottopone al test ritenga che il test vada a misurare quegli aspetti che sono importanti per le mansioni lavorative che dovranno essere svolte, piuttosto che altre cose. In generale, la validità di facciata non è utile, tranne in casi particolari. Conclusioni Una domanda che uno psicologo spesso si pone è: “sulla base delle evidenze osservate, possiamo concludere dicendo che l’intervento psicologico è efficace nel trattamento e nella cura del disturbo?” Le considerazioni svolte in questo capitolo dovrebbero farci capire che, prima di cercare di rispondere a questa domanda con l’analisi statistica dei dati, devono essere affrontati i problemi della validità e dell’attendibilità delle misure (oltre a stabilire l’appropriato livello di scala di misura delle osservazioni). L’attendibilità è un prerequisito della validità. Se gli errori di misurazione sono troppo grandi, i dati sono inutili. Inoltre, uno strumento di misurazione può essere preciso ma non valido. La validità e l’attendibilità delle misurazioni sono dunque entrambe necessarie. In generale, l’attendibilità e la validità delle misure devono essere valutate per capire se i dati raccolti da un ricercatore siano adeguati (1) per fornire una risposta alla domanda della ricerca, e (2) per giungere alla conclusione proposta dal ricercatore alla luce dei risultati dell’analisi statistica che è stata eseguita. È chiaro che le informazioni fornite in questo capitolo si limitano a scalfire la superficie di questi problemi. I concetti qui introdotti, però, devono sempre essere tenuti a mente e costituiscono il fondamento di quanto verrà esposto nei capitoli successivi. Un costrutto rappresenta il risultato di una fondata riflessione scientifica, non è per definizione accessibile all’osservazione diretta, ma viene inferito dall’osservazione di opportuni indicatori (Sartori, 2005).↩︎ "],["bibliografia.html", "Bibliografia", " Bibliografia Cesario, J., Johnson, D. J., &amp; Terrill, W. (2019). Is there evidence of racial disparity in police use of deadly force? Analyses of officer-involved fatal shootings in 2015–2016. Social Psychological and Personality Science, 10(5), 586–595. Ross, C. T., Winterhalder, B., &amp; McElreath, R. (2020). Racial disparities in police use of deadly force against unarmed individuals persist after appropriately benchmarking shooting data on violent crime rates. Social Psychological and Personality Science, 1–10. Stevens, S. S. (1946). On the theory of scales of measurement. Science, 103(2684), 677–680. "]]
